---
title: "Situationisterna och utopi"
date: 2025-04-22 17:30:00
forms: [Samtal]
locations: [Stockholm]
organizer: "Centrum för marxistiska samhällsstudier"
addressName: "Teater Tribunalen"
streetAddress: "Hornsgatan 92"
postalCode: "118 21"
addressRegion: "Stockholm"
addressCountry: "Sweden"
source: "https://www.cmsmarx.org/situationisterna-och-utopi-22-april-pa-teater-tribunalen/"
---
Äntligen har det blivit dags för det tredje seminariet i CMS serie om utopier. Denna gång är temat situationisterna och deras förhållande till utopibegreppet.

Visst lever vi i ett skådespelssamhälle? Ett samhälle av spektakel där vi alieneras och passiviseras genom en ohämmad konsumtion. Ett skådespel som både är kapitalism och som syftar till kapitalismens bevarande. Som förstör allt i sin väg – våra relationer, vår hälsa, miljö och klimat. År 1967 publicerade situationisten Guy Debord boken La Société du spectacle – Skådespelssamhället – som kom att bli en viktig inspiration för majrevolten i Frankrike nästkommande år.

Även i Sverige fanns situationister i exempelvis Gyllene flottans gestalt. Situationisternas influenser på efterkommande teori och praktik är också stor där filosofer, osynliga kommittéer och reclaim-rörelser alla låtit sig inspireras. Men hur förhåller sig den situationistiska teorin och praktiken till utopier? Vilka utopiska öppningar finner vi i ett allomgripande skådespelssamhälle? Vad pekar bortåt, utåt, framåt?

Om bland annat detta samtalar Roxy Farhat, konstnär och filmare bakom The Society of the Spectacle, och Alexander Ekelund, författaren bakom Den Gyllene flottans seglats – Svenska anarkister och situationister i 1960- 1970-talets vänstervåg.

Seminariet hålls den 22 april på teater Tribunalen i Stockholm och dörrarna öppnas för mingel kl 17.30. Själva samtalet pågår kl 18–20.