---
title: "Den svenska vänstern och de politiska flyktingarna från Nazi-Tyskland"
date: 2025-04-08 17:30:00
forms: [Samtal]
locations: [Stockholm]
organizer: "Arbetarnas kulturhistoriska sällskap m.fl."
addressName: "ABF Stockholm, Palmesalen"
streetAddress: "Sveavägen 41"
postalCode: ""
addressRegion: "Stockholm"
addressCountry: "Sweden"
source: "https://www.arbark.se/sv/events/den-svenska-vanstern-och-de-politiska-flyktingarna-fran-nazi-tyskland/"
---
I samband med AKS årsmöte arrangerar vi en kväll med boksamtal.

Tyska kommunister, socialdemokrater och fackliga funktionärer drabbades direkt efter att nationalsocialisterna hade kommit till makten 1933 av brutala förföljelser. Under åren som följde flydde därför tiotusentals politiska flyktingar från Nazi-Tyskland. Ett par tusen av dem sökte sin tillflykt till Sverige. Någon statlig flyktinghjälp fanns inte vid den här tiden och flyktingarna blev i regel beroende av någon flyktinghjälporganisation. Röda Hjälpen som var en Kominternorganisation bistod kommunister och de var vanligen utsända för politiskt arbete. LO och SAP inrättade Arbetarrörelsens flyktinghjälp som hjälpte socialdemokrater och fackföreningsfolk, men kriterierna för att bli erkänd var stränga. 

I sitt föredrag redogör Pär Frohnert utifrån sin nyutgivna bok Hjälp våra flyktingar! Politisk och ideell hjälpverksamhet i Sverige för hur de här två hjälporganisationerna verkade i relation till flyktingarna, till statsmakten och civilsamhället.

Pär Frohnert (1956) är professor emeritus vid Historiska institutionen vid Stockholms universitet.

Tider för kvällen.

17:30 – AKS årsmöte

18:45 – Pär Frohnert
