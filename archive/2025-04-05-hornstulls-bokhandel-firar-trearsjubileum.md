---
title: "Hornstulls bokhandel firar treårsjubileum"
date: 2025-04-05 18:00:00
forms: [Fest]
locations: [Stockholm]
organizer: "Hornstulls bokhandel"
addressName: "Hornstulls bokhandel"
streetAddress: "Bergsunds strand 32"
postalCode: "117 38"
addressRegion: "Stockholm"
addressCountry: "Sweden"
source: "https://hornstullsbokhandel.se/"
---
Lördagen den 5 april firar vi vårt treårsjubileum! Det hade väl ingen trott, knappt ens jag, men det tål att upprepas: det är bara tack vare er som det är möjligt. Det blir fina specialerbjudanden hela dagen och ett matigt kvällsprogram. Fri entré, alla varmt välkomna:

• Kl 18: Välkomstskål följt av Ali Jonasson och Kristian Borg som berättar om Finnkampen, en illustrerad bok om sverigefinnarnas historia. Ett samtal om tango och hiphop, skogsfinska trollformler och självförsvarsgarden, motstånd mot rasbiologin och resan från finnjävlar till nationell minoritet. Ali Jonasson (f. 1984) är en mångårig minoritetskämpe och har bland annat formgivit den sverigefinska flaggan. En fin dokumentär om honom kom förresten nu i veckan på Sveriges Radio:
Ali och kampen om finskan – från skam till stolthet (Programmet är på svenska).

• Kl 19: De bokaktuella Jenny Wrangborg och Ali Jonasson läser dikter. Verbal förlag återutger Jenny Wrangborgs diktsamlingar Kallskänken och Vad ska vi göra med varandra i en fin volym i vår och till hösten kommer hon med den första nya diktsamlingen på åtta år.

• Kl 20: Viktor Krutrök (Höstorkestern) spelar låtar om livet i Norrbotten och läser ur sin kommande bok Edens industritomt, en humoristisk och bitterljuv kärleksförklaring till Kiruna.

Ett till tips apropå det:

En sista kväll för folkets hus på SVT Play handlar om Kirunas stadsomvandling och hur den ideella kulturen därmed riskerar att gå förlorad. Bland andra Viktor Krutrök medverkar. Se den!
