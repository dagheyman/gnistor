---
title: "Gräsrotsdag - En dag för Umeås ideella föreningar!"
date: "2025-04-12 13:00:00"
enddate: "2025-04-12 16:00:00"
locations: [Umeå]
forms: [Kafé]
organizer: "Bokkafé Angbett"
addressName: 
streetAddress: "Skolgatan 48"
postalCode: "SE-903 27 Umeå"
addressRegion:
addressCountry: "Sverige"
source: https://www.facebook.com/events/1161767648917004/
---
Känner du också att världen förändras i en riktning som du inte är tillfreds med? Vill du engagera dig i klimatfrågan, i rättvisefrågor eller bygga ett starkare lokalsamhälle utan att riktigt veta hur? Är du redan organiserad men känner att du vill nå ut till och samarbeta med fler? Då är denna dag för dig!

Umeå har en stark historia av folkrörelser som jobbar för att skapa en bättre stad, ge dess invånare bättre möjligheter, sammanhang och liv. Att vara engagerad ger både mening och nöje. 

Nu organiserar vi en dag där vi försöker samla så många ideella föreningar i Umeå som möjligt som sysslar med klimat-, sociala rättvisefrågor och organisering av lokalsamhället. Under dagen får alla deltagande föreningar möjlighet till en kortare presentation, berätta om sitt arbete och förhoppningsvis locka fler att engagera sig. Vi vill också ge utrymme för samtal om framtida samarbeten mellan föreningar. En dag för Umeås gräsrötter helt enkelt!

Det kommer finnas mat- och fikaförsäljning till billiga priser.

Vill din förening vara med? Anmäl dig på detta formulär så hör vi av oss: https://forms.gle/nhPt4mnA3CU2dPvN7 
