---
title: "Boksamtal: Bananrepubliken Sverige"
date: "2025-04-29 18:00:00"
locations: [Stockholm]
forms: [Samtal]
organizer: "ABF Stockholm"
addressName: 
streetAddress: "Sveavägen 41"
postalCode: "SE-111 34 Stockholm"
addressRegion:
addressCountry: "Sverige"
source: https://www.facebook.com/events/1048735087109093/
---
Johannes Klenell har skrivit den oroande och underhållande boken Bananrepubliken Sverige, om landet som inte trodde att det kunde bli kor­rupt, möt honom i samtal med Carl Tham, f.d. statsråd, ambassadör och generaldirektör.

Dörrarna mellan politik, välfärdsföretag och pr-byråer står vidöppna. De tre före detta statsministrarna Göran Persson, Carl Bildt och Stefan Löfven är idag lobbyister, det är också mängder av tidigare ministrar och förtroendevalda på alla nivåer i samhället.

Nepotism och korruption breder ut sig – och frågan är vems intressen våra folkvalda tillvaratar, sina egna eller folkets. Är Sverige på väg att förvandlas till en Bananrepublik där vänskapsband och affärsrelationer styr snarare än folkets vilja?

Bananrepubliken Sverige är berättelsen om pr-byrån som tog över ett helt parti, om kampanjen för att göra SD till Sveriges mest privatiseringsälskande parti och socialdemokraten som köpte upp idrotts­föreningar i Umeå för skattemedlen till hans vanvårdade skolkoncern.

Tid och plats:
29 april kl.18:00
Sandlersalen, plan 1
ABF-huset, Sveavägen 41

Arrangeras av ABF Stockholm och Natur & Kultur

Pressbild: Viktor Gårdsäter
Upphovsperson bokomslag: Kalle Mattsson
